# Увага!
<b>Завдання слід виконувати згідно з Порядком виконання </b> відповідної лабораторної роботи (див. методичні вказівки, розміщені у ДК "Базові методології та технології програмування <i>ІІ семестр</i>"  <a href="http://moodle.kntu.kr.ua/">СДО ЦНТУ</a>).<br><br>
За виконання лабораторної роботи та успішний <b>захист</b> одержаних результатів здобувач вищої освіти може отримати такі оцінки.
<br><b>A</b> заслуговує студент, який; у позанавчальний час ґрунтовно підготувався до виконання лабораторної роботи шляхом опрацювання рекомендованої літератури й першоджерел і продемонстрував означене під час експрес-контролю; безпосередньо на занятті у повному обсязі виконав завдання, завантаживши у день заняття всі отримані результати в репозиторій GitHub із належними комітами (див. маркери GitHub у Порядку виконання завдань); результати оформив належним чином і захистив, продемонструвавши вільне володіння матеріалом теми заняття та практичними навичками, логічне мислення і побудову відповідей, обґрунтування власних думок, пропозицій, тверджень.
<br><b>B</b> одержує студент, який у позанавчальний час добре підготувався до виконання лабораторної роботи шляхом опрацювання основних аспектів рекомендованої літератури й першоджерел, під час заняття виконав у повному обсязі усі завдання, завантаживши всі отримані результати у репозиторій GitHub із належними комітами, оформив отримані результати належним чином, під час захисту висловив свої міркування з приводу тих чи інших проблем, але припустився певних неточностей і помилок у логіці викладу теоретичного змісту або під час аналізування практичного матеріалу.
<br><b>C</b> засвідчують, що студент задовільно підготувався до виконання лабораторної роботи, у повному обсязі виконав усі завдання, оформив їх належним чином і завантажив у Git-репозито-рій, орієнтується в першоджерелах та рекомендованій літературі, але непереконливо відповідав, додаткові запитання викликали невпевненість або відсутність стабільних знань; відповідаючи на запитання практичного характеру, виявив неточності у знаннях, невміння оцінювати факти й явища, пов’язувати їх із майбутньою діяльністю.
<br><b>D</b> заслуговує студент, який належним чином не підготувався до лабораторного заняття, не опрацював першоджерел і більшість рекомендованої літератури, але виконав завдання, продемонструвавши набуті практичні навички, належно оформив отримані результати виконання завдань і завантажив у Git-репозиторій, під час захисту відповів на більшість поставлених запитань.
<br><b>E</b> – студент незадовільно підготувався до лабораторного заняття, не опрацював першоджерел і рекомендованої літератури, але виконав (вчасно або невчасно) завдання лабораторної роботи, продемонструвавши наявні практичні навички, належно оформив результати виконання завдань і завантажив їх у Git-репозиторій, під час захисту відповів на деякі поставлені запитання.
<br><i>Викладач <a href="https://t.me/ODorenskyi">Олександр ДОРЕНСЬКИЙ</a></i>
